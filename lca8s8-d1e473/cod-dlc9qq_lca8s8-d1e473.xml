<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Caput 33 [Bnf 12926 Transcription]</title>
        <author ref="#per-bdlcbd">Bartolomé de las Casas</author>
        <respStmt>
          <name ref="#a1wilson">Andrew Lars Wilson</name>
          <resp>Transcription Editor</resp>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Caput 33 [Bnf 12926 Transcription]</title>
          <date when="2025-05-15">May 15, 2025</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref></p>
        </availability>
      </publicationStmt>
      <sourceDesc>
        <listWit>
          <witness xml:id="P" n="cod-dlc9qq">Bnf Latin 12926</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
      <editorialDecl>
        <p>Encoding of this text has followed the recommendations of the LombardPress 1.0.0 guidelines for a diplomatic edition. </p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2025-05-15" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on">
        <pb ed="#P" n="144-v"/>
      </div>
    </front>
    <body>
      <div xml:id="lca8s8-d1e473">
        <head>Caput 33 [Bnf 12926 Transcription]</head>
        <p>
          <lb ed="#P" n="20"/>CAPut 33m.
        </p>
        <p>
Cum igitur per bellorum strepitus innocentes a suis oppressoribus discerni non possint, cum tamen sit notorium esse innumeros tum ob immensam mortalium multitudinem, tum ob bellicum furorem ac seditiosum tumultum, quo filius patrem non reueretur nec miseretur filio pater, ut interim omittamus predae cupiditatem aut impudentem ac crudelem inuadentium licentiam ad malum perpetrandum, tum [145r.] demum turbationem ac tremorem inuasorum; sint quoque multi qui mali videntur et mali non sunt;
        </p>
        <p>
et in re dubia, ut dixit Chrysostomus?€': justius est injustos juste euadere quam justos vel innocentes inquantum buiusmodi injuste perire; unde, secundum eum, primum secundum justitiam; est injustum autem secundum; similiter, sanctius sit impunitum relinqui facinus nocentis quam innocentem damnari745; rursus nec debeamus subuenire alteri cum injuria vel laesione alterius, et caetera; quibus quidem rationibus leges humanae canonicae atque ciuiles conformari videantur prohibitioni Christi;
        </p>
        <p>
sequitur lege naturali et diuina et etiam humanis legibus fore prohibitum; quod in casu quo alio remedio, nisi per bellum, eiusmodi innocentium incommodis nequit obuiam iri, teneamur precepto naturali humano et diuino tolerare ac dissimulare illa, ne in eternum pereant crudeliter infiniti qui, blande et moderatis rationibus pertracti ad jugum Christi, forsan consequentur salutem ex zizaniorum corruptione in salubre triticum.
        </p>
        <p>
Quae omnia comprehendit Chrysostomus (Super Mattheum, Homilia 47) ubi etiam hereticos asserit non esse occidendos his verbis: dominus autem prohibet ne forte simul cum zizanijs berbam etiam tritici euellant, quod dicebat ut bella et effusionem sanguinis prohiberet. Nam si trucidarentur [145 v.] mali absque federe pacis atque indutijs395, bellum orbi inferretur. Duabus igitur rationibus prohibuit: Altera quia frumentis parum nocerent; altera quia, nisi sanarentur, extrema supplicia non euaderent. Quare etsi puniri eos vultis etfrumentis nequaquam officere, opportunitas temporis congrua expectanda vobis est. Quid autem quod eradicabitis simul cum ipsis etiam frumenta? Certe aut quia si arma capietis, inquit, necesse est, cum hereticos trucidatis, multos sanctorum simul interimere aut qui ab ipsis zizanijs multa commutata in frumenti conditionem seipsam conuerterent. Si ergo preuenientes euellitis ea, frumenta deperibunt quae a commutatis zizanijs proueniren"^t,Haec omnia Chrysostomus in forma.
        </p>
        <p>
Vides ergo diuina et humana decreta rationemque ipsam naturalem banc aequitatis ac moderationis christianae plenam sententiam tueri. Ergo agnoscamus indos ex huiusmodi3%6 causis bello impeti esse iniquum et impium.
        </p>
        <p>
Potest addi quarta ratio ad probationem huiusmodi per similitudinem punitionis delictorum. Punire namque delicta non est actus justitiae nisi quatenus delinquens punitione ad meliorem mentem redit vel reipublicae pax et quies restituitur. Etenim si punitio criminis vel remedium quod assumitur ad impediendum [146r.] delicta  maiora crimina vel qualitate vel numero pariat vel tota respublica destruitur, vitium est delicta punire, non virtus nec actus justitiae.
        </p>
        <p>
Probatur hoc ex Augustino (in Secunda Epistola ad Macedonium; et legitur in c. Prodest, 23, q. 5, ubi inquit: Siue plectendo siue ignoscendo, hoc solum bene agitur ut vita hominum corrigat^u5r. Haec ille.  Nec enim in hac vita poena irrogatur ut sit poena neque enim hic est locus plenae retributionis. Ideo poena in hac vita in medicinam imponitur, non in poenam.
        </p>
        <p>
Iterum probatur quoniam punitio vel impedimentum delictorum assumitur?57 etiam sicut quoddam medicamentum siue morbi medicina. Medicamentum autem, si augeat morbum corporis, venenum est potius quam medicamentum. Quid enim si ut sanes pedem noceas oculis? An esset optimus medicus, qui ut medeatur??? digito secat manum? Medicina leuioribus partibus nonumquam nocet ut precipuis sanitatem afferat sed non e contra. Sic si punitio delicti vel impedimentum delictorum delicta auget vel directe vel per occasionem, crimen esset delicta punire vel impedire velle et omni virtuti aduersaretur.
        </p>
        <p>
Quod Augustinus asserit (Libro 2*, Aduersus Epistolam Parmeniani, quod legitur in c. Non Potest, 23, q. 4): Reuera, inquit, cum contagio peccandi [146v.] multitudinem inuaserit, diuinae disciplinae seuera misericordia necessaria est; nam consilia separationis, scilicet, per mortem vel excommunicationem, et inania sunt et perniciosa atque sacrilega, quia impia et superba sunt et plus perturbant infirmos bonos quam corrigant animosos malos 7^5, Haec ille.
        </p>
        <p>
Vbi satis vituperat Augustinus intempestiuam punitionem vel remedium, quod pro sanandis malis assumitur, sacrilegam, perniciosam, impiam et superbam appellans, ex qua maiora mala quam vitare intenditur nascuntur. Rursus idem Augustinus?4? (in Epistola ad Macedonium supra citata) et legitur in eadem causa et quaestione in Decretis: verum, inquit, qui in huiusmodi causis ubi, per graues dissensionum scissuras, non huius aut illius bominis periculum sedpopulorum strages iacent, detrahendum est aliquid seueritati ut maioribus malis sanandis charitas sincera subueniat et caetera. Haec Augustinus.
        </p>
        <p>
Cuius verba sunt notanda, quoniam loquitur de subditis Ecclesiae qui ab ea puniri possunt. Punitio ergo facienda non est aut remedium apponere contendendum, quando ad punitionem vel remedium ipsius delicti multi essent occidendi. De jure autem multi dicuntur plusquam quadraginta (ut in c. Latores: De Clerico Excommunicato vel Deposito Ministrante, et De Testibus?5?, c. Cum Causam et [147r.] c. Significauerunt)'**. Et ibi notant glossa et doctores inspiciendum esse materiam de qua agitur ut judicemus quinam sint multi vel pauci. Quid autem si non quadraginta vel quinquaginta homines, sed innumera hominum millia periclitentur, inter quos fere omnes Innocentes sunt et liberi a criminibus supra relatis? An non tunc bellica talis prohibitio impia esset?
        </p>
        <p>
Tertio, probatur idem quoniam delictorum punitio seu per vim prohibitio, etiam de jure ciuili, remittitur ratione multitudinis (ut in dicto c. Latores et in c. 2, De Temporibus Ordinationum et 1, q. 7, c. Quotiens, columine 2?) ubi dicitur: Quotiens a populis aut a turba peccatur quia in omnes propter multitudinem vindicari non potest, inultum solet transire. Et 9, q. 1, c. Ordinationes et 10 distinctio, c. Ut Constituerentur?99 ev 44 distinctio, c.361 Commensationes et 4 distinctio, c. Denique et ibi late glossae et doctores.
        </p>
        <p>
Hinc natus est versiculus ille: Ob populum multum crimen pertransit inultum. Quod si multitudini delinquenti parcitur, multo magis parcetur in casu nostro. Multa hominum millia numquam deliquerunt vel poenam meruerunt qui necessario peribunt et inuoluentur exitio simul cum paucis nocentibus. His conuenit quod scribit Chrysostomus?5 (Super Mattheum, c. 1, Homilia 1: Quidquid a multis peccatur plerumque manet inuindicabile. Haec ille.
        </p>
        <p>
Sic etiam eadem ratione puniri aut velle impedire non debet delictum eius qui prepotens est et plurimos habet defensores, [147v.] ita quod eius crimen impossibile est puniri aut impediri absque morte plurimorum qui in unum coacti illum tuebuntur, puta, si sit princeps.
        </p>
        <p>
Ita docet Diuus Augustinus?! (Libro 2%, Contra epistolam Parmeniani: Non potest salubris a multis correctio nisi cum ille corripitur qui non babet sociam multitudinem; cum vero idem morbus plurimos occupauerit, nihil aliud bonis vestat quam dolor et gemitus et caetera (23, q. 4, c. Non potest). Item in eodem libro: Cum cuiusquam crimen est notum et omnibus execrabile appareat ut vel nullos prorsus vel non tales habeat defensores, per quos possit schisma contingere, non dormiat seueritas disciplinae. Ergo ubi tales defensores fuerint, debet dormire seueritas disciplinae.
        </p>
        <p>
Et paulo superius ait Augustinus: Fiat hoc ubi periculum schismatis non est et caetera?52, (Ea causa et quaestione, c. Cum Quis). Hinc fit ut peccatum Principis puniatur castigando populum vel regnum eius qui numquam peccauit, castigando, inquam, poena damni, ut supra tetigimus. Et patet in c. Non Est Nobis: De Sponsalibus 753,
        </p>
        <p>
In suma, haec est communis sententia tam theologorum quam jureconsultorum quod poena non est imponenda vel facienda correctio siue aliquod bonum opus de se, cum timetur seditionem vel scandalum aliquod magnum exoriturum. Scandalum  autem, omissa magistrali definitione, dicitur cum subito exoritur tumultus, [148r.] seditio vel bellum inter aliquos, autore dominico?% (in c. Licet, 45 distinctio et in c. 1, De Officio Legati, Libro 6*, et Cardinalis, post Paulum in Clementinas 1, 2 columna, De officio ordinarij)755, Dicitur etiam scandalum quidquid pium opus impedit, juxta illud Mazzbei (16?) ubi Christus Petro conanti illum reuocare a morte dixit: Scandalum mihi es755.
        </p>
        <p>
Omnia igitur opera pia preter ea quae ad salutem sunt necessaria, veluti baptismus et similia, non est peccatum omittere si exinde scandalum speretur; immo non omittere pro loco et tempore esset peccatum. Et adeo hoc verum est quod omnes poenae a papa impositae, etiam excommunicatio vel quaelibet alia maior poena spiritualis, dissimulari potest et teneremur jure diuino si ex obseruatione papalis precepti cuius transgressoribus imponitur excommunicatio, oriri potest seditio vel tumultus vel bellum vel alia atrocia mala.
        </p>
        <p>
Ita docet Innocentius?*? (in c. Inquisitione: De Sententia Excommunicationis). Doctores?58 (in c. Si Quando: De Rescriptis). Omnibus latius Felinus ibi. Et generaliter ad euitandum scandalum licitum est omnia jura transgredi, autore Philippo Probo?5 (in additionibus ad Glosam Joanis Monachi, in c. Licet, columna 3, Libro 6?).
        </p>
        <p>
Et ne oriatur scandalum poena generaliter irroganda omitti debet secundum doctores?60 (in c. Nisi Cum Pridem, S Pro graui scandalo: De Renuntiatione, |148v.] et in regula Qui Scandalizauerit: De Regulis Juris; Hostiensis in Suma, titulo De Renuntiatione, S Cum si renuntiatur, verbis Breuiter tamen) ubi inquit: Si vero euitans non peccat mortaliter euitando semper debet scandalum euitari, ut probatur infra, Nisi Cum Pridem et De Noui Operis Nuntiatione, Cum Ex Iniuncto, $ Super Eo 91. Haec Hostiensis. Admittemus ergo tum versiculum quem citat glossa in dicto c. Qui Scandalizauerit. Et Hostiensis ubi supra: Est verum vitae doctrinae justitiaeque: Primum semper habeo, duo propter scandalum linque. Et tunc recte dicitur illud: Utilius disciplina omittitur quam ut scandalum nasci permittatur 72,
        </p>
        <p>
Huic sententiae accedit Diuus Thomas?65 (22 226, q. 43, a. 7, ad 1m; et q. 66, a. 6, ad 2um, et q. 68, a. 1*, in corpore) et in alijs partibus ubi inquit quod Poenarum inflictio non est propter se appetenda, sed poenae infliguntur ut medicinae ad cobibendum peccata et ideo in tantum habent rationem justitiae in quantum per eas peccata cohibentur. Si autem per inflictionem poenarum manifestum sit plura et maiora peccata sequi, tunc poenarum inflictio non continebitur sub justitia. Haec sanctus Thomas formaliter.
        </p>
        <p>
Et in tantum hoc verum est quod etiam si occidere tyranum, reipublicae pestem, sit opus pium et premio dignum, hoc tamen non habet locum quando ex eius morte seditio vel tumultus ingens mala reipublicae [149r.] conduplicans orietur. Tunc enim injustum est tyranum occidere sed gemitus solabitur patientes. Ita etiam docet idem sanctus Thomas?ó4 (23 22€, q. 42, a. 2, ad. 3%M; et copiosius Libro 1%, De regimine Principum).
        </p>
        <p>
Sic etiam licet lex injusta non habeat vim legis, autore Augustino?65 (Libro 1%, De Libero Arbitrio) nec obliget in conscientia, tamen, ne oriatur scandalum vel seditio, tenentur subditi illam seruare, saltem quoad actus exteriores, autore Diuo Thoma (1? 236, q. 96, a. 4”, in corpore). Quod autem maiora, immo maxima, mala orientur si bello res geratur ad impediundum ne innocentes immolentur et comedantur, jam supra satis manet probatum et reuera bellum esset impijssimum; quod non piget liquidius ostendere.
        </p>
        <p>
Ponamus?6? ad notitiam deuenire Hyspanorum indos vel alios paganos humanas carnes comedere vel humanas victimas immolare. Ponamus preterea Hyspanos tam morigeratos et rectos existere quod nihil aliud eos moueat nisi innocentium?9? liberatio364 et nocentium365 emendatio?66, Numquid sine aliqua monitione justum erit eos inuadere ac punire? Dices non, sed legatos ad illos mittent qui eos moneant ut ab his criminibus abstineant.
        </p>
        <p>
Quaeso te, lector, qua lingua loquentur legati: latinana367 an greca an potius Hyspanica vel Arabica, ut intelligantur ab indis [149v.] qui istarum nullam intelligunt? Nisi forte credimus milites adeo sanctos fore ut Christus illis prestet donum linguarum ut ab indis intelligantur. Deinde quis terminus assignabitur illis ut resipiscant et a criminibus illis abstineant? Longum enim tempus requiritur ut intelligant quid sibi dicatur et qua potestate, quibus rationibus et quare precipiatur illis ut ab immolatione hominum abstineant, ita quod fiat euidentia eiusmodi mala legi naturae aduersari.
        </p>
        <p>
Preterea intra illum terminum sibi assignandum quem368 longum esse oportet, certe monitio illos non obligat nec incurrent contumaciam. Neque enim monitio obligat nisi transacto termino. Similiter lex, constitutio aut praceptum non obligat quemquam nisi distincte verba idiomatis quo proponitur intelligantur, prout doctores juristae tractant. Et sufficit citare Felinum799 qui plura cumulat in rubrica De Constitutionibus, columna 4.
        </p>
        <p>
Et diffusius Gometius?ó super regulis chancelariae, in regula De Idiomate (página 231) cum sequentibus. Subinde quaero, dum omne istud tempus indis ut resipiscant designatum transijt, quid agent milites? vacabuntne forsan ieiunijs et orationibus, quemadmodum fecerunt quadraginta monachi, a beato Gregorio missi ad conuertendum Anglos, ut Dominus [150r.] indorum oculos aperire dignetur ita ut, veritatem suscipientes, a talibus criminibus abstineant? An potius toto corde ac mente tota exoptabunt adeo illos excaecari ut ne videant nec audiant quatenus rapiendi et captiuandi occasionem sibi valde desideratam nanciscantur?
        </p>
        <p>
Ignorat prorsus militaria ingenia qui haec vel stulte vel vanissime suspicatur. Immo votis omnibus exoptabunt indos vel monitionem non intelligere vel prorsus reijcere ut voti compotes in illos ferro, flammis, et omnibus extremi belli incommodis grassentur, ut, effuso innumerorum hominum sanguine, opes sibi parent superstitesque in seruitutem abducant, contra preceptum Domini et regulam caritatis, qua illi rem et vitam pro salute proximorum profundere tenebantur. Equidem etiam si Caesar ipse adesset, nequaquam vel biduo a rapinis ac cedibus abstinerent, presertim si res ad famem tendere videretur.
        </p>
        <p>
Porro compertum habeo plures milites nostros, indos, ad Hyspanica castra venientes, gallinis, pomis, et omnis generis edulijs onustos, ut Hyspanis omne officium deferrent et exhiberent, districtis ensibus vulnerasse; redeuntesque in castra, narrasse indos illos occurrisse armatos, cuius rei, ut fidem facerent, ipsimet aliquas sagittas ficte emisisse ab arcubus ac deinde, hoc pretextu impetu facto, innocentissimos populos et nihil tale cogitantes [150v.] vel trucidasse vel in seruitutem abduxisse.
        </p>
        <p>
Preterea, supponamus indos nihil tale pati et post longum tempus vel breuiter intelligere Hyspanorum monita. Quid si illi respondeant sese non occidere innocentes vel ad36? uescendum eorum carnibus vel ad immolandum, sed tantum eos qui ex criminibus morti damnabant vel justo bello capiebant vel naturaliter moriebantur, atque ideo sese nulli innocenti facere injuriam, sed potius sibi ipsis, dum ferarum ritu humanas carnes comedunt? Nonne hoc casu ratio liberandi ab injusta morte innocentes cessabit? Et ideo nihil est quod christiani illis obijciant.
        </p>
        <p>
Potest enim dari casus in quo liceat comedere carnes humanas, puta, propter necessitatem et extremam famem. Tunc enim vel mortuum fame vel morti damnatum comedere licet absque peccato. Comedere enim carnes humanas, quod est quidam ferum et bestiale, autore Aristotele?68 (Ezbicorum Libro 7?) est contra legem naturae ex duabus causis. Primo, si occiduntur innoxij ad uescendum eorum carnibus. Deinde, quoniam, comedere humanas carnes ferum quidem; immo vero rarae sunt ferae quae cadauera sui generis comedant. Cum tamen humanae carnes comeduntur ex necessitate370 et innocentes non occiduntur sed cadauera mortuorum vel delinquentium, tunc certe nihil fit contra legem naturae nec committitur propter peccatum.
        </p>
        <p>
Huiusmodi [151r.] casum narrat Augustinus?9 (De Ciuitate Dei, Libro 22”, c. 20%): Si enim quispiam confectus fame carnes comedere atque compulsus uescitur cadaueribus bominum, quod malum aliquotiens accidisse et vetus testatur hystoria et nostrorum temporum infelicia experimenta docuerunt. Haec ille.
        </p>
        <p>
Vbi refert hystoriam relatam Regum (Libro 4*, c. 6%)77 scilicet, quod duae mulieres comederunt in ciuitate Samariae filium unius ex eis cum ciuitas ab Assyriorum exercitu obsidione premeretur; peccarunt enim quoniam innocentem occiderunt. Si tamen filij ipsi naturaliter morerentur et illae extremam famem paterentur, minime peccarent comedendo carnes filij mortui. Sic Hyspani mortui socij hepar comederunt. Redeuntes enim ad insulam Cubae Hyspani quidam a Yucatano nouiter reperto e nauibus in montes quosdam nullo victu descenderunt et cum Biuerus quidam nomine, mihi notissimus, fame moreretur, socij ne eandem paterentur fortunam eius hepar comederunt.
        </p>
        <p>
Idem contigit Numantiae Hyspaniarum ciuitate celeberrima: Numantini enim a Scipione obsessi, cum extrema fame premerentur, humana cadauera comederunt, quod Gerundensis"! Episcopus refert. Paralipomenon  Hyspaniae (Libro 7%) his verbis: Numantini itaque, sic obsessi ac fame coacti, ad ultimum humanis carnibus uescentes, deditionem postremo Scipioni obtulerunt si tolerabilia et humana iuberet. Haec ille.
        </p>
        <p>
Si ergo infideles responderent se [151v.] huiusmodi homines mortuos, scilicet, vel de jure occidendos comedere, non autem innocentes trucidare, quando res plene?7! cognosci possent, presertim si princeps ipse [...] cuius dictum de jure presumitur esse verum. Quod si bellum illis inferretur, ante plenam et certam negotij cognitionem, nonne bellum esset injustum?
        </p>
        <p>
Deinde supponamus verum esse et sciri propria sponte et solo ex vitio ferali eos uesci cadaueribus hominum vel mortuorum morte naturali vel occissorum propter sua delicta vel etiam in bello captorum, quod sine dubio est vitium bestialitatis et sic peccatum; quaero an solum hac de causa bellum eis juste inferri valeat? Certe nec tunc eos bello impetere possumus ex quocumque crimine committant etiam idolatriae, ut supra decem rationibus probauimus. Nullus enim est in orbe judex vel princeps qui huiusmodi crimina punire posset preter eorum principes, judices et reges.
        </p>
	    </div>
    </body>
  </text>
</TEI>

